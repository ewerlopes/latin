Glōria in excelsīs Deō, et in terrā pāx hominibus bonae voluntātis.
Laudāmus tē, benedīcimus tē, adōrāmus tē, glōrificāmus tē, grātiās agimus tibi propter magnam glōriam tuam, Domine Deus, Rēx caelestis.
Deus Pater omnipotēns.
Domine fīlī ūnigenite, Iēsū Christe, Domine Deus, Agnus Deī, Fīlius Patris, quī tollis peccāta mundī, miserēre nōbīs; quī tollis peccāta mundī, suscipe dēprecātiōnem nostram, quī sedēs ad dextram Patris, miserēre nōbīs.
Quoniam tū sōlus sanctus, tū sōlus Dominus, tū sōlus Altissimus, Iēsū Christe.
Cum Sanctō Spīritū: in glōriā Deī Patris.
Āmēn.
