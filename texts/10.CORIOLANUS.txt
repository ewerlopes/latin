Coriolānus.
Coriolānus, clārus Rōmānōrum imperātor,
plēbī Rōmānae ob superbiam invīsus fuit. Ex urbe
igitur expulsus ad Volscōs, ācerrimōs Rōmānōrum
hostēs, contendit. Ab Volscīs dux exercitūs factus
cōpiās Rōmānās saepe vincit. Dēnique ad urbem
summīs Volscōrum cōpiīs venit. Frūstrā lēgātī ex
urbe veniunt, pācemque implōrant. Postrēmō Veturia
māter et Volumnia uxor ex urbe veniunt; et lacrimīs
precibusque mulierum commōtus exercitum removet.
Ab Volscīs autem ut prōditor interficitur.
